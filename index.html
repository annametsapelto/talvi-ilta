<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Humalasalon Talvi-ilta</title>
</head>
<body>
    <header>
        <h1>Humalasalon Talvi-ilta</h1>
    </header>
    <nav>
        <ul>
            <li><a href="/">Etusivu</a></li>
            <li><a href="/ilmoittautuminen">Ilmoittautuminen</a></li>
            <li><a href="/">Ilmoittautuneet</a></li>
            <li><a href="/">Aikataulu</a></li>
            <li><a href="/">Ruokalista</a></li>
        </ul>
    </nav>
    <main>
        <h2>Humalasalon Talvi-ilta 5.-7.1.2024</h2>
        <p>Tammikuisen talven taitteessa on jälleen aika Humalasalon Talvi-iltain tarinoiden. Perinteitä kunnioittaen tarjolla aarnikansalle on pidot, jousiammuntaa Cupido-kisailun merkeissä, miekkailua, käsitöitä, illuminaatioita ja kalligrafiaa, sekä ohjelmaa myös lapsille ja lapsenmielisille. </p>
        <h3>Tapahtumapaikka</h3>
        <p>Perinteiden lisäksi Talvi-illassa puhaltavat ensi vuonna myös uudet tuulet, sillä tapahtuma pidetään kokonaan uudessa paikassa Antaverkan leiri- ja kurssikeskuksessa Tampereella hyvien kulkuyhteyksien päässä. Antaverkan leiri- ja kurssikeskuksesta löytyy kartanomainen päärakennus 48 majoittujalle, Punainen Mökki 11 hengelle, sekä pihapiirissä löytyy kota ja monenlaisia ulkoaktiviteetteja innokkaille. Kartanon osoite on Antaverkantie 279, 33480 Ylöjärvi. 

            Antaverkan ollessa uusi tapahtumapaikka meille, on tärkeää huomata muutamia sääntöjä, joita tapahtumassa tulee noudattaa. Varausehtojen mukaan saunomisaikaa on perjantaina ja lauantaina klo 22 asti. Tämän jälkeen alueella alkaa rantarauha, jota jokaisen tapahtumaan osallistujan tulee kunnioittaa. Iltakymmenen jälkeen kovaäänistä piha-alueilla liikkumista on vältettävä alueella olevan muun asutuksen vuoksi. Saunan lämmityksestä huolehtii kartanon vahtimestari, ja saunavuorojen ajankohta on sidottu hänen työvuoroihinsa. Lauantai-illan pidot tullaan huomioimaan aikataulutuksessa siten, että halukkaille saunominen sekä pitoihin osallistuminen on mahdollista. Pitojen jälkeen on mahdollista jatkaa iltaa laulun, tanssin ja musiikin merkeissä kartanon päärakennuksessa. 
             
            Antaverkan piha-alueet ovat kävijöiden käytettävissä vapaasti, lukuun ottamatta alueella olevaa kiipeilyseinää, jonka käyttö vaatii auktorisoidun köysitoiminnanohjaajan läsnäoloa. Alakerran varastojen materiaalit ja toimintatarvikkeet ovat nuorisopalveluiden omaisuutta.
            
            <b>Ajo-ohje Antaverkkaan:</b>
            
            Tampereelta tultaessa noustaan Vaasan tieltä Ylöjärven keskustan rampilta ja käännytään oikealle vanhalle Kurun tielle, jota pitkin ajetaan vajaa viisi kilometriä. Veittijärven jäätyä vasemmalle käännytään ensimmäisestä mahdollisesta risteyksestä oikealle. Tästä lähtien löytyvät opaskyltit perille asti. Pulmatilanteissa Antaverkan leiri- ja kurssikeskuksen vahtimestari Sami Jokinen (p.040-7322910 / 03-5656 6577) opastaa Teidät ystävällisesti perille. 
            </p>
        <h3>Ilmoittautuminen</h3>
        <p>Google-formsin kautta https://www.talvi-ilta.humalasalo.net/ilmoittautuminen maanantaina 13.11.2023 klo 18 alkaen.
            Tapahtumamaksu on 50€ aikuiselta koko tapahtuman ajalta ja 20€ päiväkävijä. Lapsilta (alle 12-vuotiaat) 25€ koko tapahtuman ajalta ja 10€ päiväkävijä. 5 € lisätään ei-jäsenten hintaan.
        </p>
        <h3>Vahtimestari</h3>
        <p>Leirikeskuksessa toimii vahtimestari, jonka antamia ohjeita tulee noudattaa. Vahtimestarilla on oikeus ja velvollisuus puuttua mahdollisiin häiriöihin tai järjestyssääntöjen rikkomisiin. Vahtimestari Sami Jokinen p. 040 7322910 / 03-5656 6577. </p>
        <h3>Tupakointi, alkoholi ja eläimet</h3>
        <p>Antaverkan leirikeskuksessa tupakointi on kielletty sisätiloissa. Tupakointi on mahdollista vain tupakkalain 12 § sallimissa  rajoissa tarkoitukseen erityisesti merkityssä paikassa. 
            Tapahtuma on tuttuun tapaan sivistyneesti kostea, miedot alkoholijuomat ovat sallittuja. 
            Antaverkan sisätiloihin ei lähtökohtaisesti saa tuoda eläimiä, ainoastaan opaskoirat ovat sallittuja. 
            </p>
    </main>
    <footer>
        <p>Copyright Humalasalo</p>
    </footer>
</body>
</html>